A katalán zászló, a Senyera színeit fogja viselni a következő idény
során a spanyol élvonalban szereplő FC Barcelona labdarúgócsapata.

A Marca című sportnapilap hétfői internetes kiadása szerint az együttes
játékosai az idegenbeli mérkőzéseken húzzák majd magukra a sárga-piros
csíkozású mezt - első ízben a klub történelme során.

A döntés várhatóan nem marad politikai visszhang nélkül Spanyolországban,
tekintettel a katalán önállósodási törekvésekre.
